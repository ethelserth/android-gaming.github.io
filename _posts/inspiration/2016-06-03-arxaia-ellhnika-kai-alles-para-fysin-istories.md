---
title: Αρχαία Ελληνικά και άλλες παρά φύσιν ιστορίες
date: 2016-06-03 00:00:00 Z
categories:
- thoughts
layout: post
description: 'Παρατηρήσεις πάνω στις πρόσφατες παρερμήνεμες δηλώσεις, σχετικά με την
  διδασκαλία των αρχαίων στο Λύκειο

'
comments: true
---

Η δύναμη του διαδικτύου φαίνεται, στις μέρες μας, περισσότερο από ποτέ. Η ενημέρωση, η μάθηση και η διασκέδαση, έχουν μετακινηθεί από τα παραδοσιακά μέσα στο διαδίκτυο, κάνοντας τα προσβάσιμα με πιο εύκολο τρόπο. Μαζί τους όπως ήταν επόμενο και η προπαγάνδα, η οποία βρήκε εύφορο έδαφος στο άναρχο και δύσκολα ελεγχόμενο διαδίκτυο. Διαδικτυακά “trolls”, ψευδείς ειδήσεις και πολιτική προπαγάνδα είναι κάτι που παρατηρούμε συχνά τα τελευταία χρόνια ακόμη και στην Ελλάδα. Δεν πρόκειται για κάτι νέο και σίγουρα δεν είναι ανησυχητικό, τουλάχιστον όχι από μόνο του.

Ανησυχητικό, ακόμη και τρομακτικό, γίνεται όταν διαπιστώσει κάνεις την παντελή έλλειψη κρητικής σκέψης του μέσου Έλληνα αναγνώστη, έτσι ώστε να αξιολογήσει, να φιλτράρει και κατ επέκταση να απορρίψει ή να δεχθεί αυτό που διαβάζει.

Με μια απλή περιήγηση στα ελληνικά social media καθώς και στα blogs που προωθούνται μέσω αυτών, αρκεί για να μας πείσει. Από μύθους και δεισιδαιμονίες που αναπαράγονται από τον κάθε λογής παρανοϊκό, μέχρι ψεύτικες ή παραποιημένες ειδήσεις, φτιαγμένες με μόνο στόχο την όσο το δυνατόν περισσότερη επισχεψημότητα.

Μια τέτοια παραποιημένη είδηση, αποτελεί και τον λόγο για τον οποίο γράφετε το παρόν άρθρο. Πρόκειται για την παραποιημένη δήλωση του υπουργού Παιδείας Φίλη, που δημοσιεύθηκε και αναπαράχθηκε από ειδησεογραφικές σελίδες σκουπίδια καθώς και από blogs με αντίπαλη πολιτική ιδεολογία από το κυβερνόν κόμμα.

Η αρχική δήλωση ήταν εξής :

<strong>“Παρά φύσιν να διδάσκονται στην Α' Γυμνασίου 3 ώρες αρχαία και 2 ώρες Νέα ελληνικά”</strong>

Μια δήλωση που κατά βάση είναι σωστή. Που μας λέει ότι, ένας μαθητής πρέπει να μάθει πρώτα την γλώσσα του πριν ξεκινήσει να διδάσκεται τα αρχαία Ελληνικά, ένα μάθημα που με τον τρόπο που γίνεται στην δευτεροβάθμια εκπαίδευση, αποτελεί μια στείρα παρουσίαση γραμματικών και συντακτικών κανόνων, αγνοώντας σχεδόν πλήρως τα αρχαία κείμενα και την εννοιολογική ανάλυση τους. Σχεδόν κανένας μαθητής, ακόμη και αν ακολουθεί την θεωρητική κατεύθυνση, φεύγοντας από το λύκειο δεν έχει συγκρατήσει τον Επιτάφιο, την Αντιγόνη ή τα Ομηρικά Έπη. Πόσο μάλλον άλλα, ποιο πολύπλοκα κείμενα όπως Πλάτωνα, Αριστοτέλη ή οποιονδήποτε από τους κλασσικούς φιλόσοφους.

Εκμεταλλευόμενη την αρνητική δημοσιότητα που έχει πάρει ο υπουργός Παιδείας το τελευταίο διάστημα, αρκετές σελίδες μετέφρασαν εσκεμμένα την είδηση σε πλήρη κατάργηση των Αρχαίων Ελληνικών από τα σχολεία, σε μηδενισμό της αξίας των αρχαίων από τον Φίλη και κατ επέκταση σε αλλοίωση της “εθνικής” μας ταυτότητας, σε άλωση του ελληνισμού από τους κομμουνιστές και άλλα τέτοια ωραία γραφικά. Από όλο αυτό, οι “δημοσιογράφοι” που παραποίησαν την συγκεκριμένη είδηση κέρδισαν clicks (άρα λεφτά), ποντάροντας στα αντανακλαστικά ενός πολύ συγκεκριμένου πολιτικού κοινού, ενώ ταυτόχρονα έκαναν την προπαγάνδα τους κάνοντας μια παραποιημένη δήλωση viral, παρασέρνοντας κόσμο στο να πιστέψει αυτό που γράφουν.

Και κατά κάποιο τρόπο πέτυχαν. Πάρα πολλές σελίδες και στην συνέχεια χρήστες, αναδημοσίευσαν και αναπαρήγαγαν τη λάθος είδηση αποδεικνύοντας τον συντηρητισμό και την έλλειψη κρητικής της ελληνικής κοινωνίας για άλλη μια φορά. Ορδές Ελληναράδων διαμαρτύρονται τις τελευταίες μέρες τονίζοντας την υπεροχή της αρχαίας ελληνικής γλώσσας έναντι όλων τον υπολοίπων, χωρίς να έχουν στοιχεία ή έστω και τις ελάχιστες γνώσεις για να το ισχυριστούν, ενώ ο κάθε Θέμος αυτής της χώρας ετοιμάζει το επόμενο ψεύτικο άρθρο που θα μεγαλώσει ακόμη περισσότερο το πρόβλημα.

Καληνύχτα.