---
title: The basics
date: 2017-02-10 00:00:00 Z
categories:
- tutorials
layout: post
description: 'Μάθετε Html από το μηδέν, εύκολα και γρήγορα.

'
comments: true
---

Η **Html** αποτελεί το ποιο βασικό και θεμελιώδη στοιχείο των ιστοσελίδων στο web καθώς για web εφαρμογές. Το όνομα, είναι αρκτικόλεξο που βγαίνει από τη φράση **hypertext markup language**. Όπως μαρτυρά και η παραπάνω φράση, η Html είναι μια **markup γλώσσα**, δηλαδή μια γλώσσα προγραμματισμού την οποία χρησιμοποιούμε για να περιγράψουμε την δομή μια οντότητας, που στην περίπτωση μας είναι η ιστοσελίδα.
 
Ο στόχος λοιπόν της Html είναι να δημιουργήσει το περιεχόμενο (ως ένα σημείο) και την δομή του. Για τον τρόπο που αυτό θα εμφανιστεί, υπεύθυνα είναι το **Css** και η **Javascript**, δυο θέματα που προς το παρόν δεν θα μας απασχολήσουν
 
Είναι πολύ εύκολο να γράψει κανείς html. Αρκεί ένας βασικός **text-editor**, όπως το notepad των windows. Είναι προτιμότερο βέβαια να χρησιμοποιήσετε κάποιον ποιο ολοκληρωμένο editor, καθώς χαρακτηριστικά όπως code hightlight, suggestions και shortcuts, θα σας γλιτώσουν αρκετό χρόνο. Ένα πολύ καλό πρόγραμμα που θα μπορούσατε να κατεβάσετε είναι το [Sublime Text](https://www.sublimetext.com/).

Ένα πολύ βασικό αρχείο html, έχει συνήθως την παρακάτω μορφή : 

~~~html

<!DOCTYPE html>
<html>
<head>
</head>
<body>

<p>Hello World!</p>

</body>
</html>

~~~

 
Για να *τρέξετε* αυτό το απλό παράδειγμα, αντιγράψτε το στον text-editor σας, αποθηκεύστε το με οποιοδήποτε όνομα θέλετε και την κατάληξη **.html** και στην συνέχεια ανοίξτε το στον **browser** της επιλογής σας. Θα δείτε τις λέξεις hello world τυπωμένες στην οθόνη σας.
 
Τα σύμβολα που βλέπετε στο παράδειγμα, λέγονται **tags** και δηλώνουν τα διάφορα **elements** της σελίδας μας. Ένα tag ξεκινάει βάζοντας το μέσα στα σύμβολα **<>**, κλείνει αντίστοιχα με **</>** και μπορεί να εμπεριέχει μέσα του και άλλα tags. Θα αναφερθούμε εκτενέστερα στα tags στο επόμενο μέρος, αλλά συνοπτικά τα tags που χρησιμοποιήσαμε στο παραπάνω παράδειγμα είναι τα εξής :
 
* **<!DOCTYPE html>:** Όλα τα html έγγραφα πρέπει να ξεκινάν με αυτή τη γραμμή. Δηλώνει μεταξύ άλλων την έκδοση της html, στην περιπτωσή μας σε HTML5.
* **<head>:** Μέσα στο tag αυτό δηλώνουμε διάφορες πληροφορίες για το έγγραφο μας, όπως τίτλο της σελίδας, περιγραφή. Επίσης εδώ δηλώνουμε τα αρχεία Css/Javascript που χρησιμοποιεί η σελίδας μας.
* **<body>:** Περιέχει το περιεχόμενο που βλέπει ο χρήστης. Ότι γράφουμε πρέπει να βρήσκετε μέσα στο body.
* **<p>:** Σημαίνει Paragraph και δηλώνει μια παράγραφο κειμένου.

> Σημείωση :
: Html5 είναι η στάνταρ έκδοση που χρησιμοποιείται τα τελευταία χρόνια. Εισήγαγε αρκετά νέα elements και έλυσε το πρόβλημα που υπήρχε ως τότε, δηλαδή την ύπαρξη αρκετών διαφορετικών ταυτόχρονων εκδόσεων, που δημιουργούσαν προβλήματα συμβατότητας στους προγραμματιστές. [Περισσότερα για την Html5 μπορείτε να μάθετε εδώ](https://www.w3schools.com/html/html5_intro.asp).

 
Στο επόμενο part θα μάθετε περισσότερα για τη δομή ενός εγγράφου Html καθώς και για τα διάφορα διαθέσιμα tags.

**Stay tuned!**
