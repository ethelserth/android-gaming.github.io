---
layout: post
title: 'Το γλωσσικό ζήτημα'
categories : thoughts
description: >
  Το νέο γλωσσικό ζήτημα, στην εποχή της πληροφορίας. Είναι η αγγλική το μέλλον;
comments: true
---

Ο όρος γλωσσικό ζήτημα, αναφέρεται στο φαινόμενο διχασμού που εμφανίστηκε από τους Ελληνιστικούς χρόνους αλλά γιγαντώθηκε κατά τον 19ο αιώνα καθώς και στο πρώτο μισό του 20ο. Αφορά τον διαχωρισμό της γλώσσας σε γραπτή και καθομιλουμένη, κάτι που προκάλεσε από την αρχαιότητα διενέξεις σχετικά με το ποια διάλεκτο ή παραλλαγή θα χρησιμοποιηθεί.

Η σύγχρονη πτυχή του γλωσσικού ζητήματος, εμφανίστηκε όταν με την ίδρυση του Νέου Ελληνικού κράτους αναδύθηκε το ζήτημα της επιλογής της επίσημης γλώσσας που θα χρησιμοποιούνταν στην εκπαίδευση, στην λογοτεχνία και στις επίσημες εκδηλώσεις. Αρχικά καθιερώνεται η <strong>καθαρεύουσα</strong>, μια κατασκευασμένη μορφή της ελληνικής, αποτελούμενη από πολλά στοιχεία της <strong>αρχαίας ελληνικής</strong> και αποτελεί τον ενδιάμεσο κρίκο με την <strong>δημοτική</strong>. Ήταν “καθαρή” από τα στοιχεία εκείνα που η ελληνική είχε αποκτήσει από ξένες επιρροές κατά την διάρκεια της παραμονής των εθνοτικών αυτών ομάδων στον ελλαδικό χώρο. Άμεσα υπήρξαν οι πρώτες αντιδράσεις. Οι οπαδοί της δημοτικής άσκησαν την κρητική τους καταγγέλλοντας την τεχνική παρέμβαση στην γλώσσα, ενώ οι υποστηρικτές της αρχαίας ελληνικής, λέγοντας ότι η καθαρεύουσα απαρνιέται την γλωσσική παράδοση.

Αυτό ήταν η αρχή μια διαμάχης που κράτησε μέχρι και την πτώση της δικτατορίας. Στις αρχαίες του 20ου αιώνα το ζήτημα είχε πάρει τέτοιες διαστάσεις, που το ανέδειξαν σε μείζον πολιτικό θέμα και διχάζει τόσο τον λόγιο κόσμο όσο και την κοινωνία γενικότερα. Ενδεικτικό παράδειγμα τα [Ορεστείακα](https://el.wikipedia.org/wiki/%CE%9F%CF%81%CE%B5%CF%83%CF%84%CE%B5%CE%B9%CE%B1%CE%BA%CE%AC), αιματηρά επεισόδια μεταξύ  δημοτικιστών και καθαρευουσιάνων με αφορμή την παράσταση της Ορέστειας του Αισχύλου στην δημοτική, το 1903. Το γλωσσικό ζήτημα, λύθηκε τελεσίδικα το 1977 με την απόφαση της χρήσης της δημοτικής σε όλες τις βαθμίδες της εκπαίδευσης καθώς και σε όλες τις λειτουργίες και τα έγγραφα του κράτους.

Γράφω για αυτά καθότι παρατηρώ ένα ιδιόμορφο, σύγχρονο γλωσσικό ζήτημα. Η δημοτική έχει καθιερωθεί στην Ελλάδα. Τις τελευταίες δεκαετίες όμως, χάρη στις νέες τεχνολογίες και κατά βάση χάρη στο διαδίκτυο, οι αποστάσεις εκμηδενίστηκαν και ένα επήλθε περισσότερο από τι άλλοτε, η παγκοσμιοποίηση κάνοντας την Αγγλική γλώσσα, κατά κάποιο “κοινή”. Κοινή με την έννοια ότι είναι η γλώσσα που θα χρησιμοποιήσει συνήθως κάποιος σε ένα ταξίδι, στην επιστήμη διαβάζοντας ξένη βιβλιογραφία, στην τεχνολογία και στο διαδίκτυο. Σημειώνεται ότι σχεδόν [οι μισές αρχικές σελίδες στο διαδίκτυο](https://arxiv.org/abs/cs/0006032) χρησιμοποιούν Αγγλικά. Παρατηρείτε επομένος για άλλη μια φόρα, ένα φαινόμενο διγλωσσίας.

Το ιδιότυπο λοιπόν, γλωσσικό ζήτημα, στο οποίο αναφέρομαι, έγκειται στην επιλογή της γλώσσας καθώς και στην μετάφραση ή όχι διαφόρων τεχνικών όρων, όταν γραφεί κάποιος ένα τεχνικό άρθρο. Συνάντησα για πρώτη φορά το πρόβλημα στήνοντας το Μπλογκ αυτό. Η σωστή πρακτική θα ήταν να γίνει εξολοκλήρου μετάφραση του περιεχομένου καθώς και τις διεπαφής χρήστη, ενώ αν απαιτούνταν η υποστήριξη παραπάνω γλωσσών, να γίνουν οι απαραίτητες ενέργειες για τη αλλαγή μεταξύ των γλωσσών.

Συνειδητά επέλεξα να μην ακολουθήσω την πεπατημένη. Όπως μπορεί κάποιος να δει στο μπλογκ, η διεπαφή χρήστη είναι στα Αγγλικά ενώ Ελληνικά χρησιμοποιούνται στα άρθρα και μόνο. Αυτή θα είναι και η τελική μορφή του μπλογκ τουλάχιστον προς το παρόν. Θα ήταν εξαιρετικά χρονοβόρο να μεταφράζω το εκάστοτε άρθρο στα Αγγλικά έτσι ώστε να είναι πολυγλωσσικό το μπλογκ, ενώ τα Αγγλικά μου δεν είναι σε αρκετά καλό επίπεδο ώστε να αρθρογραφώ σε αυτή την γλώσσα και μόνο. Τέλος το να μεταφράσω την διεπαφή χρήστη εξολοκλήρου στα Ελληνικά, αισθάνομαι ότι δεν θα μπορούσε να γίνει. Αγγλικοί όροι θα συνέχιζαν να υπάρχουν εδώ και κει, επιβεβαιώνοντας την ύπαρξη του σύγχρονου γλωσσικού ζητήματος.

